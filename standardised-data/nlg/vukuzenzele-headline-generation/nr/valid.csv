,source,target
0,"KUNEZINTO EZIMBALWA ezingenziwa maSewula Afrika ukonga igezi nokukhandela ukucinywacinywa kwayo.
UmJaphethe wom Phathi wesiTetjhi sakwa-Eskom i-Matimba Power Station u-Obakeng Mabotja wathi ukutlhayela kwamandla aneleko ngeSewula Afrika kunomthelela emaphilweni wabantu ngombana imisebenzi yangemihla  ayenzeki nakucinywacinywa igezi.
I-Matimba Power Station ise-Lephalale, eLimpopo.U-Mabotja wahlathulula bonyana ukucinywacinywa kwegezi kwenzeka lokha i-Eskom nayibhalelwa kuphe-hla igezi eyaneleko ukuhlangabezana neendingo zelizwe. Ngalokho-ke kuqakathekile bonyana woke amaSewula Afrika afake isandla emizameni yokonga igezi.Iinluleko ze-Eskom ngokonga igezi:
• Cima ilampa nakungana-muntu ngekamureni• Sebenzisa amadlhobhu we-LED• Cima iinsetjenziswa nazingasebenziko• Sebenzisa amanzi aqandako kwaphela, ngaphandle kwalokho nakunesidingo, • Sebenzisa ingubo yegizara ebamba umtjhiso.Kunabonobangela aban-gakhandela ukuphehlwa kwegezi, kufaka hlangana ukulungisa, ukucinywa kwegezi okungakahlelwa, nobujamo bezulu. U-Mabotja wathi isitetjhi esingaphasi kwelawulo lakhe,  ngokukhethekileko, sitsh-wenywa mazinga womtjhiso aphakemeko. “Ngamalanga adlangelwe mtjhiso, isitetjhi sibhalelwa kuphehla igezi ngokupheleleko,”.I-Matimba Power Station isebenzisa amalahle ukuphe-hla igezi begodu yakhelwe ukuphehla amamegawathi azii-3990 MW. “Igezi isatjalaliswa ngeentetjhi eziphakelako. Ikhamba ngemizila yegezi yezinga eliphezulu idlule kumath-ransfoma ukwehlisa amandla wegezi. Igezi bese idluliselwa kusisa-balalisigezi selizweloke.”Amalahle asetjenziswa kilesi sitetjhi abuya emayini yeExxaro’s Grootegeluk . Akhanjiswa lihlelo lama-bhande asiwe eenlulwini ze-Matimba ngaphambi kokudluliselwa eengayweni lapho asilwa khona abeyigezi, kwatjho u-Mabotja.",Asonge Igezi Khona Ingazokuqinteliswa
1,"ISewula Afrika ithe nayingena emnyakeni omutjha, sahlangabezana nezehlakalo ezimbili ezikulu ezisikhumbuze izinto ezisihlanganisako thina njengabantu, ngeendlela ezihlukileko.
Ngelanga lokuthoma lomnyaka wee-2022, isitjhaba seSewula Afrika sihlangene ngommoya silayelisa umBhishobhi omKhulu u-Desmond Tutu e-St. George’s Cathedral eKapa.
Kube sikhathi sesizi elikhulu njengoba besikhumbula ipilo namagalelo womthandi welizwe lekhethu othandekileko, ngeendlela ezinengi obekayikombandlela yobuntu besitjhaba sekhethu.
Ngakelinye ihlangothi, umngcwabo wakhe ube yindlela yokugidinga amagugu wobuhle abekawajamele. Bekukuthokozela ibumbano elikhulu nokuhluka okukhulu kwabantu bekhethu, nesikhumbuzo sokuzinikela okwenziwa  babantu abanengi kangaka ukuphumelelisa ihlelo lethu lentando yenengi.
Ngelanga lesibili lomnyaka wee-2022, ilizwe lekhethu libukele lirarekile lokhuya iPalamende yekhethu nayiginywa malangabi womlilo, ebangeni elilikhulu lamamitha ukusuka lapho besihlanganele khona ngayizolo siyokulayelisa umBhishobhi omKhulu uTutu.
Sithokozela ukuthi akhange kube namuntu obhubhako kilesisehlo sokutjha komlilo. Sibathokoza asiwuvali umlomo abacimimlilo abalwe nomlilo loyo babe bagcina bawucimile.
Njenganje kusaphenywa ukuthi ulunyathiswe yini umlilo loyo. Kumele siqinisekise ukuthi iphenywelo lenziwa lenzisiswe beliqedwe ngaphandle kokuriyada.
Abantu belizwe lekhethu bafuna ukwazi ukuthi eqinisweni kwenzanjani.
Kusenziwa amalungiselelo wokuqinisekisa ukuthi umsebenzi wePalamende  uragela phambili ngitjho nanyana umakho wawo ungeze wasetjenziswa.
Kuqakathekile ukuthi iPalamende iragele phambili ngokuqala nokuphasisa imithetho ezakutjhugulula ipilo yomphakathi ibe iragele phambili nangokubeka ilihlo ibe yenze nesiqiniseko sokuthi woke umuntu uyakwazi ukuphendulela imisebenzakhe lokhuya urhulumende nakasebenzela ukuphumelelisa umsebenzi athunywe wona babantu.
Ngaphandle kokuhlalelana kwe-St. George’s Cathedral nePalamende, okuhlanganisa lezizehlakalo ezimbili kukuthi ngasinye sazo sisikhumbuza lokho okusihlanganisako thina njengamaSewula Afrika:  ihlelo lethu lombuso wentando yenengi.
Sisesililweni ngokukhamba komBhishobhu u-Desmond Tutu ngoba bekunguyise kaMoya wehlelo lethu lentando yenengi.
Sidanile ngokuqedwa mlilo kwemakho yePalamende yekhethu ngoba ibunzinzo behlelo lentando yenengi yekhethu.  Imakho le iyindawo lapho umThethosisekelo omutjha wentando yenengi kwavunyelanwa ngawo khona eminyakeni edlulileko engaphezudlwana kwama25, begodu iyindawo lapho kwaphasiswa khona amakhulukhulu wemithetho yetjhuguluko.
Kungenzeka ukuthi asikuboni soke isikhathi lokhu, kodwana umlilo wePalamende utjengisile ukuthi amaSewula Afrika akholelwa kangangani emthethwenisisekelo wawo.
Godu kusikhumbuzo sokuthi kuqakatheke kangangani ukuthi sisebenzele ukuqinisa nokuvikela ihlelo lethu lentando yenengi.
Nanyana imakho yePalamende itjhe yalotha nje, kodwana isijamiso sePalamende siragela phambili ngomsebenzi waso wokusebenzela abantu. Lesi-ke sikhumbuzo esiqakethekileko sokuthi iinjamiso zethu zehlelo lentando yenengi azihlathululwa mimakho ezingaphakathi kwayo, kodwana zihlathululwa msebenzi eziwenzako, zihlathululwe nanga lithemba abantu abanalo kizo.
Lokhu-ke kuliqiniso ngazo zoke iinjamiso zehlelo lethu lentando yenengi.
Kuthe umlilo wePalamende nawugcina ucinywa, umJaphethe weJaji eliKhulu u-Raymond Zondo wethula ingcenye yokuthoma yombikwakhe weKomitjhini yePhenyo ngokuThunjwa kweLawulo lomBuso. Lengcenye yombiko iphethe imininingwana ehlathulula ukuthi iinjamiso zombuso ezimbadlwana zafahlelelwa njani, zetjelwa njani, zoniwa kumbi kangangani. Laphake kubalwa iinjamiso zamabhizinisi wombuso ezinjengeKampani yaboFlayi yeSewula Afrika (i-SAA), neZiko likaRhulumende lezokuThintana nokuNikela ngeLwazi (i-GCIS) kunye neZiko lokuButhelelwa komThelo (i-SARS).
Lengcenye yombiko iveza  isithombe esimbi sokuthi iinjamiso eziqakathekileko zehlelo lethu lentando yenengi zacajelwa zakhisinyezwa njani ngomnqopho wokuzilelesela.
Azange kugcine ngokuthi zetjelwe imali enengi okwesabekako, kodwana leziinjamiso zagcina zibhalelwa kukwenza ngefanelo umsebenzi ezasungulelwa wona.
 Lokho okutholwe liphenyo leKomitjhini kaZondo kunye neemphakamiso ezenzileko kuzakusiza ilizwe lekhethu ukuvuselela leziinjamiso kube kubotjhwe nalabo abenze umonakalo ngokulelesa kwabo.  Kufuze siqinisekise ukuthi lokhu okuvunjululwe yiKomitjhini sikusebenzisela ukuphephisa leziinjamiso zikghone ukusebenza nangomuso kobanyana zingasathunjwa godu. Kufuze siphephise yoke imizamo yokugiriza ihlelo lethu lentando yenengi elatholakala budisi kangaka – nanyana imizamo leyo ibukhohlakali emabhizinisini wombuso, ikuvukelwa kweenjamiso zabathobelisimthetho, ikugiribezwa kweenjamiso zethu zomnotho namkha ikugaselwa kokuzijamela nesithunzi sehlelo lethu lezomthetho.
Kufuze sivikele umThethosisekelo wekhethu, ihlelo lethu lentando yenengi kunye nehlelo lethu lezekhetho ebantwini abaqothele ukunyefisa ihlelo lethu lentando yenengi, ngaleyindlela badime abantu beSewula Afrika ikululek",Asisebenzisane Ukuqinisa Intando Yenengi 
2,"NAYIBE KUNOBUKHOHLAKALI, ukukhwabanisa, ubusela namkha okhunye nje okuphambene nokulunga ekorweni yabasebenzi bembusweni, ukhuthazwa bona ukubike lokho.
Ukulwa nobulelesi ekorweni yabase benzi bembusweni kusese liqalontanzi likarhu lumende; nje-ke iNomboro yokuLwisa ubuKohlakali eli Zweni lokeli yenza kube lula emalungeni  womphakathi ukubika izenzo ezisolisa kwanga  ngezobukhohlakali.  Inomboro yokubika izenzo zobukhohlakali le yavulwa yiKomitjhini yabaSebenzi be mBusweni (i-PSC) ngomnyaka wee-2004, kanti-ke ukusukela ngesikhatheso seyidlulile eekulungwaneni ezili-100 imi biko yeensolo zobukhohlakali nezinto eziphambuke endleleni esekhe yathunyelwa babantu.

  Imibiko yokubika ubukho hlakali le, ebeyisenziwa bahlabimkhosi, yenze ukuthi kuphenywe imilandu ema-24 035 yobukhohlakali, yoku khwabanisa neminye, kutjho uKomitjhinara wezeKoro yabaSebenzi bemBusweni u-Michael Seloane, oweluse woke umsebenzi owenziwa ngilekomitjhini.
Ukusukela ngomnyaka wee2020 ukuya kewe-2021, ima-337 imilandu ebikwe ezikweni loku -bika ubukhohlakali. Ama-35 wemilandu le iphathelene nokuqatjhwa kwabantu ngo kungamthetho, nokuthengwa kweensetjenziswa ngokunga mthetho ephenywa yi-PSC.
Imilandu esele idluliselwe keminye iminyango karhu lumende namkha kabanye abathobelisimthetho kobanyana iyokuphenywa.
 Ukwenza izinto eziphambe ne nokulunga emahlelweni wokwakhiwa kwezindlu, ze Hlelo lokwAkha nokuVuse lela (ama-RDP), nemathende ni kunye neembonelelweni zomrholo wombuso yizwa ngobatjho evame khulu ukubikwa bahlabimkhosi. “Ngesikhathi sokuqinteliswa kwamakhambo sihletjelwe kanenginengi ngama-imeyili.
Sinanehlelo elizirekhodela umlayezo kilabo abafisa uku fowunela inomboro yethu yokubika ubukhohlakali ngemva kwesikhathi somse benzi,” kunaba u-Seloane.  Ungezelela ngokuthi solo kugedliswe imilayelo yokuqi nteliswa kwamakhambo, kuya ngokwanda ukubikwa kwamacala wokukhwabanisa aphathelene neembonelelo zo mrholo wembusweni, khulu khulu iimbonelelo zokwEthula umPhakathi umthwalo woBu disi bokudosa emhlweni.  Ukuqinisa imizamo yokulwa nobukhohlakali, umBuso uni kele abathobelisimthetho abase benzi abanamakghonofundwa, wabe wasungula neziko elibi zwa ngokuthi yiFusion Centre .
Leliziko liyihlanganisela yaba thobelisimthetho ababelana ngelwazi nangemithombo yamandla ekulwiseni ukuk hwabanisa nobukhohlakali ekuthengweni kwepahla neen -
setjenziswa ezikhambisana ne-COVID-19 .
 Kwenzekani Emve ni Kobana Kuhla tjwe
Umkhosi Woku yelelisa? o0oo00oo
 U-Seloane uthi lokhuya icala nalibikwa ngefowuni yokubika amacala, iimpha thimandla eziqalene  mandla eziqalene neensombululo zamsinyana ziyahlola uku thi yoke imininingwana efa neleko ikhona na.  Lapha-ke kubalwa nemininingwana yokuthi ngubani owenzeni, nokuthi isenzo esenzekile kweso senziwe nini, kunye nokuthi kubayini owenze isenzweso asenzile.
Uthi nayibe kutholakala ukuthi kwenziwe okupha mbene nokulunga kungaba kuthengwa kweensetje nziswa nokuqatjhwa kwa bantu ngokungamthetho, ukufunjathiswa, ubukhohla kali obuphathelene nezindlu ze-RDP, ukukhwabaniswa kwesibonelelo somrholo wembusweni, ukufahlela kwabantu/ukungena ngo kungemthetho elizweni lekhethu, ukubetha, ukweba namkha ukukhwabanisa –  i-PSC ingaphakamisa ukuthi umnyango ofaneleko uthathe amagadango wokulungisa namkha udlulisele icalelo kuma-HAWKS, emapholiseni wakwa-SAPS namkha esiQhe meni somSebenzi wokuLwa nobuKhohlakali kobanyana khekuphenywe ngomlandu loyo ukuya phambili.
  Imilandu edluliselwa yi-PSC eminyangweni kobanyana iyokuphenywa ngile elande lako, hlangana neminye:

 • Abasebenzi bemBusweni abenza umsebenzi onge zelelweko kobanyana ba zokurhola ngaphandle  kwemvumo evela eminya ngweni abasebenza kiyo; 
• Ukungavezi iinrhulu phelo zakho zengeniso mali ezitjhayisana nemi thetho yokuziphatha ye mbusweni  kunye • Nokuziphatha okupha mbana nesiko elivunye lweko lokuziphatha kwa basebenzi.
 U-Seloane uthi i-PSC i nikela iminyango karhulumende amalanga ama-60 ukuphe nya beyiqede ngomlandu.
Uthi ngemva kwalokho-ke umnyango wazisa i-PSC ukuthi utholeni ephe nyweni lawo. “Nayibe siyaneliseka ngamaga dango athethwe mnyango, siyawuvala umlandu, ko dwana nayibe sisarhonona, sibuyela kiwo umnyango.” Kune siqinisekiso  So kungazigaguli Ibizo Umhlabimkhosi nakanga funiko ukwaziwa ukuthi ungubani, isiphathimandla seziko lomtato wokubika ubukhohlakali sithatha imi niningwana yokuthintana kwaphela. Lokhu-ke kuqa kathekile ngoba nayibe kusafuneka elinye ilwazi, i-PSC kufuze ikghone uku mthinta umhlabimkhosi loyo.  Abahlabimkhosi ababika amacala ezikweni lomta to wokubika imilandu ku-PSC banikelwa isiqini sekiso sokuthi amabizwabo angeze avezwe nayibe ba funa ukungaziwa nofana ukungazigaguli, kuhlathu lula u-Seloane. Uhlathulula ukuthi iimphathimandla eziqale iinsombululo zam sinyana zithwasiselwe ukuqinisekisa ukuthi ibizo lomhlabimkhosi lihlala lifi hliwe.
  U-Seloane uthi amaSewu la Afrika kufuze abubike ubukhohlakali ngoba bu khinyabeza abantu abanga nalitho, buvale netuthu ko, kuvaleke nendlela  yokuthi ilizwe lingaya phambili.",Bika Ubukhohlakali Enomborweni Yokulwa Nobukhohlakali
3,"Eminyakeni emi thathu solo iKomi tjhini yePhenyo ngo kuThunjwa komBuso ya thoma umsebenzayo, sizwe  ngokuthi abenzi bobu khohlakali bebasiphalaza kangangani ukugubela imisebenzabo ephambene nokulunga.  Kube msebenzi obutlha rhatlharha khulu ukuqhaqha ithungelelwano lamandla ebeliphumelelisa ubukho hlakali. Hlangana nokhunye, kusungulwe isithabathaba sethungelelwano leenkha mpani ebekusithwa ngazo ukukhukhuthisa iimali no kugubela imbadelo ebeyibha dela abantu abathungelelene isipolitiki.  Kube ngiso soneso nema phenyweni ambadlwana nabekuphenywa ngobu khohlakali, la bekuphenya khona isiqhema sabaphe nyi i-SIU, nebandla laba phenyi bamacala amaqalo ntanzi i-Directorate for Priority Crime Investigation, neBandla labaPhenyi le-NPA nezinye iinqhema zabaphenyi.
Ekurageni kwamaphenyo  la, nekuragelelweni kwa bantu amabizo wabo aca phazelekako, sibone abo fakazi bafungelwa, imindeni yabo ithuselwa, ikateleleka ukuthi ibhace, ibe ibulawe nokubulawa.  Ukubulawa kuka-Babita Deokaran, isiphathimandla sezeemali sesikhundla esi phakemeko emNyangweni wezePilo e-Gauteng, kusi khumbuzo esibuhlungu sobudisi esiqalene nabo emzabalazweni wethu ohla nganyelweko wokuthintitha lelikhwekhwe emphakathini welizwe lekhethu.
Nanyana singakabukwazi  ukuthi ubulawelweni, ko dwana bekangufakazi oqa -kathekileko ephenyweni le-SIU elimalungana noku thengwa kweensetjenziswa zokuvikela abantu kilomnya ngo.  I-SAPS neenqhema zange qadi kezokuphepha ezi bophe abasolwa abalikhomba mvanje  ziyathokozwa ngo msebenzazo.  Idokethi lidlu liselwe kuma-Hawks, ne rhubhululo lizokuveza elinye ilwazi mayelana nesizathu sokobana kubayini uKosikazi u-Deokaran abulewe. Akunandaba bona ubujamo bunjani ngale kwehlekelele le, kodwana uKosikazi Deo karan bekaliqhawe begodu bekasekela ilizwe lekhabo.
Kunjalo nangabahlabimkho si, bona abazidela iingazi namathambo bavumbulule izenzo zobukhohlakali, zokungalawuli izinto ngefanelo, zokusebenza ngesingani ku nye nangokweba.
Ngaphandle kokuqunga kwabo isibindi bathathe amagadango abawathetheko, besingeze sikwazi ukubaveza labo abaraga imisebenzi yobukhohlakali.
Nanyana emalanganeni adlulileko lawa bekuqalwe khulu abahlabimkhosi bekoro yembusweni nje, kufuze sibathokoze khulu nalabo abasekorweni yangeqadi, izenzo zabo ezingatjhejwa khulu, ukube kanti baqakatheke kangako nabo. Abahlabimkhosi babelusi abaqakathekileko behlelo lethu lentando yenengi.
Bayelelisa ngezenzo ezinga kalungi kwarhulumende neenhlanganweni. Bakhuluma ngokuthembeka nangokulindela okufaneleko, hayi kwaphela ukuthi ku zakuthathwa amagadango ngalokho abakuvezileko, kodwana balindele nokuthi bazakuvikelwa, bangaso ziswa.
ESewula Afrika abahlabi mkhosi umthetho ubavikele ngokunabileko; hlangana neminye imithetho ebavikelako, kubalwa umThetho oVikela iiNdaba eziVezwako, nomThetho wobuDlelwano babaSebenzi nabaQatjhi, nomThetho weenKampa ni, nomThetho oVikela eku Hlukunyezweni kunye no mThethosisekelo ngokwawo.
Ngaphezu kwalokho, umNyango wezoBulungi swa nokuThuthukiswa komThethosisekelo, ngokusebenzisana nabanye abathobelisimthetho, ulawula i-Ofisi yezokuVikelwa kwa boFakazi kobanyana isekele abofakazi abangaba sengo zini lula kunanyana ngiyiphi ikundla yezomthetho.
Umuntu uyazikhethela ukungena ehlelweni lokuvi kelwa kwabofakazi, begodu i-SAPS ne-NPA angeze zakatelela ufakazi ukuthi angene ehlelweni lokuvikelwa nayibe yena akathandi ukwenza njalo. Nange ufakazi angafunge lwa namkha azizwe anga kaphephi, kufuze abikele abaphenyi bese wenza isibawo sokungena ehlelweni lokuvikelwa kwabofakazi.  Lelihlelo eliyipumelelo lenze umsebenzi oqakathe kileko wokubatjhutjhisa ngepumelelo abasolwa, solo lavulwa, khulu khulu malu ngana namacala wobulelesi ahleliweko.  Kuyakhanya bona njengo banyana ipi yokulwa nobu khohlakali iqina nje, kufuze sibuyekeze ngokurhabako ikambiso yethu yakhathesi, hayi kwaphela yokuvikelwa kwabofakazi, kodwana neyokuvikelwa kwabahlabimkhosi boke.
Nanyana ambadlwana nje amahlelo akhona avumela abahlabimkhosi ukuthi ba hlabe umkhosi ngaphandle kokuziveza bona bona ba bobani, kufanele siqinise amahlelo akhona la njenganje sizokwazi ukubasekela khu dlwana labo abasilethela ilwazi tjhatjhalazi.
Simphakathi, kufuze si thole lapho lemithetho nemithethokambiso  ekhona njenganje itlhayela khona ekuvikeleni imithombo abantu abaziphilisa ngayo, nekuvikeleni isithunzi noku phepha kwabahlabimkhosi – bese siyasebenzisana uku lungisa lokhu. Umnqopho wezelelesi ezi qothele abahlabimkhosi aku sikuthulisa abantu abathi leko ngamunye ngamunye kwaphela – kodwana kuthumela nomlayezo nakabanye abangaba bahlabimkhosi.  Ilanga nelanga, amaSewula Afrika anesibindi anjengoBabita Deokaran ajama asimelele athi angeze abe yingcenye yobukhohlakali begodu azimisele ukuba bofakazi abalwa nobukho hlakali.
 SimaSewula Afrika, si mthulela ingwani u-Babita Deokaran nabo boke aba hlabimkhosi bekoro yembu sweni nekoro yangeqadi aba vumbulula ubukhohlakali bubonakale boke njengobanyana bunjalo. Benza njalo ngaphandle kokulindela ukubukwa nokuthokozwa.  Abakwenzako kusebenzela ",Sewula Afrika Ibethulela Ingwani Abahlabimkhosi
4,"UDorh. Ethel Zulu mlimi/mfuyi omncani oveleleko nophakamako.
Usebenzisa ilwazi lakhe elidephileko ngezomsoco neminyaka yelimuko lakhe ukukhiqiza iinkukhu zemvelo (ezipheleleko ngemvelo)  nemirorho eplasini yakhe ngomnqopho wokuhlomisa abanye abantu abasikazi ngamandla wokulimela/wokufuyela ukuthengisa.
UDorh. Zulu (onemi nyaka ema-48), oneziqu zobudorhodere kezomsoco, mniniplasi elimahekthara ama-23 e-Cullinan engaphandle kwePitori, lapha akhiqiza khona imirorho neenkukhu azithengisela amasuphamakethe amanengana.  Iplasi yakhe  ihlalise nabafundi abama-20 abazibandulela zokulima nezokufuya. UDorh. Zulu watjhiya umsebenzakhe emNyangweni wezokuLima eTlhagwini Tjingalanga ukuze asungule ihlangano yokubandula, i-Hope Nutrition Business Consultants.Leligadango walithatha bona atlhoge umsebenzi ngemva kokufudukela kwakhe e-Gauteng. Unetjisakalo mayelana nezokulima nokufuya begodu  inembombono yakhe  kufaka inengi labantu bengubo kezokulima, okumkhakha akholelwa bona unekghono  lokuhlomisa ngamandla begodu nokuvula amathuba wemisebenzi. “Ngasebenza iminyaka ebunane, ngisebenza  nabalimisi, begodu sasiza abalimi abanengi ngokutholakala nangokuphepha kokugoma, ukuhlanzeka nangezomsoco. Ngibe netjisakalo kezokulima nezokufuya ngisesemutjha begodu akhenge  ngizibone  ngenza okhunye.” Ngehlangano yakhe yokubandula, uDorh. Zulu uhlathulule bona usebenze eemfundeni ezisithandathu, asiza abantu bengubo nabantu abatjha ngokuraga imisebenzi yamaplasabo.  Ukufuyela Ukuthengisa Ifuyomaphiko Ngonyaka wee-2017, uDorh. Zulu walemuka bona ukuzibandula kwakhe bekungasililitho ngaphandle kwemiphumela, ngalokho-ke wathenga iplasi ukuze asebe nzise ilwazi analo. Namhlanje, sekamfuyi weenkukhu zenyama ezithe ngiswako ezingaphezu kwee 7 500. Ihlelo lakhe lokuthoma bekukukhiqiza imirorho ekhuliswe ngokwemvelo kwaphela. “Ngangifuna iinkukhu ukuze ngifumane umsuqwa. Bengiya emizini yabantu ukuyokubuthelela umsuqwa khona imirorhwami izakuba nomsoco. Kungaleyo ndlela okwavela ngayo iqhinga lokufuya iinkukhu zenyama.  Kungakapheli iminyaka  emibili, sakhiqiza iinkukhu eziphilako ezingaba zii-5000 begodu sasungula ihlelo lokuzithengisela amasuphamakethe wendawo.”  Urage wathi iinkukhu zakhe zinekululeko yoku khambakhamba eplasini  begodu imizimbazo ayikaqa rhwa ngamakhemikhali. Usebenzisa umsuqwa  weenkukhu ukukhulisa imirorho efana nespinatjhi, ibhrokholi, ikhabitjhi kunye nebilibili ngokwahluka hluka kwemihlobo yalo. Ngaphandle kwamasupha
makethe, uDorh. Zulu ubuye athengisele abanye abathengisi imikhiqizwakhe. Umsebenzakhe uphumelele kangangokuthi uqatjhe abantu bengubo abali-12 abasebenza kuye unomphela.  Ngaphezu kwamasuphaUmphaphisipha ratjhuti (iParatrooper)  wokuthoma weSewula Afrika  UDorh Zulu uzibambele ngokwakhe eplasinakhe lapha alima khona imirorho bekafuye neenkukhu zemvelo azithengisela amasuphamakethe amanengana.
makethe, uDorh Zulu uthengisela nabathengisi bendleleni. Umsebenzakhe uphumelele bewafika esigabeni sokuthi akghone uqatjha kwasafuthi abantu bengubo abali-12.NgokukaDorh. Zulu, ifuyomaphiko mkhakha oqakatheke khulu elizweni lekhethu, njengombana imindeni eminengi igoma inyama yekukhu ukudlu la omunye umhlobo wenyama. UDorh. Zulu unethemba lokubandula abantu bengubo abanga phezu kwekulungwana qobe mnyaka elizweni loke. Uzimisele ukuba ngomunye wabakhiqizi beSewula Afrika abathembekako bee nkukhu zemvelo nemirorho (ezingakahlunyeleliswa ngamakhemikhali). UDorh Zulu urhuluphele ukubandula abantu bengubo abangaphezu kwekulungwana kilomkhakha wezokulima nokufuya abavela elizweni lokeli qobe mnyaka. Uzimisele nangokuthi abe ngomunye wabalimi abathembekileko  bemirorho yemvelo neenkukhu ezingakhuliswa ngokuhlatjwa.Ukhuthaza abantu be ngubo abanerhuluphelo yokulima ukobana bathome kancani kancani begodu bangalindi urhulumende bona abasekele. “Isekelo likarhulumende nalifikako, lizakungezelela.  Nawufuna ukukhiqiza iinkukhu zenyama ezizii-3 000, ayikho into engakukhandela bona uthome ngezimasumi amabili. Ungakhulumisana namasuphamakethe akhelene nawe ukuthola ikhwalithi nezinga alifunako begodu nisebenzisane ngeenqhema ukuze nikwa zi ukusebenza ngezinga nenani elifunekako,” ubeke watjho.
Kuhlonyiswa Abantu Abasikazi Ngamandla Wezokulima NewokufuyaUDorh. Zulu ukholelwa ekutheni zokulima nokufuya zingalima indima  ekuhlomiseni abantu bengubo ngamandla womnotho begodu nekuvuleleni abantu bengubo imisebenzi  eminengi.  “Nawunikela umuntu wengubo amandla, unikela isizwe amandla. Siyakghona ukwabelana ngelwazi esinalo ngaleyindlela senze nabantu abanengi bazibandakanye.” Ungezelele ngokuthi abantu bengubo akukafaneli baziqalele phasi ngokucabanga ukuthi bangenza imisetjenzana yezokulima yezinga eliphasi kwaphela, kodwana kufuneka baqale ezinye iinkoro emkhakheni lo ezifana  nokusetjenzwa kwemikhiqizo yezokulima, ukuphaketha begodu nokuthengisa.  “Ukuzijamela ngokweemali ngikho kwaphela okungasisiza ekupheliseni ukuhlukunyezwa ngokobulili begodu lokho kungaphunyeleliswa ngokulima nangokufuya nofana ngokhunye kwalokhu, hlangana nokh",Kuhlonyiswa Abantu Abasikazi Ngamandla Wezokulima Nokufuya
5,"Iyini i- Central Application Clearing House?
Central Application Clearing House (i-CACH) lihlelo lesikhatjhana elahlonywa mNyango wezeFundo ePhakemeko nokuBandula ngomnqopho wokusiza ilutjha elilungele ukuyokufunda emazikweni wefundo ephakemeko ngaphasi kweRherho leFundo nokuBandulwa kweZinga eliPhakemeko (i-PSET), kodwana baqalene nobujamo obuthileko obungaba kukuthi: Bafaka iimbawo kusese nesikhathi emazikweni akhethwe ngibo kodwana iimbawo zabo akhange zamukelwe begodu sekungemva kwesikhathi sokufaka iimbawo kezinye iindawo.Akhange bafake iimbawo ngombana bebangaﬁkeleli iimfuneko ezibekiweko zokungena ngokuya kwemiphumela yabo yeGreyidi ye-11) kodwana imiphumela yabo yeGreyidi ye-12) mihle begodu iﬁkelela iimfuneko ezibekiweko zokungena ezikwenelo.Akhange bafake iimbawo kusese nesikhathi ngonobangela othileko namkha akhange bafake iimbawo nakanye.Umfundi bekanganalwazi lokobana uzokufundelani ngemva kokuqeda iGreyidi ye-12.Umfundi bekazi bona ufuna ukufundela liphi ibizelo kodwana anganasiqiniseko sokuthi ukhethe ibizelo elisemkhakheni omlungeleko. Imisebenzi eyenziwa yi-CACH Ifaka Hlangana uku: siza ngokufakwa kweembawo zokufunda emazikweni wama-PSET (emaYunivesithi, emaYunivesithi weThekhnoloji, emaKholiji weChwephetjhe newokuFundela imiSebenzi (ama- TVET) nemazikweni alawulwa mKhandlu weFundo naMandla wokuThwasisa. nikela ngelwazi malungana nesizo leemali (ilwazi nge- NSFAS). nikela umsebenzi wokuthuthukisa ibizelo lomsebenzi (ngokweluleka, ngelwazi, ngokubonisa, ukuhlela nokunikela ilwazi lebizelo lomsebenzi malungana nokusizwa ngeemali nangezinye iindlela zokuthola isekelomali). Isekelo lomsebenzi wezandla (IZiko eliThuthukisa ukuSekelwa komSebenzi weZandla leliZweloke).
Umsebenzi we-CACH uthoma mhlana ama-3 kuTjhirhweni wee-2018, phambidlana nje kokukhutjhwa kwemiphumela yeGreyidi ye-12 begodu uzokuraga bekube sekupheleni kukaMhlolanja wee-2018. Isebenza Bunjani i-CACH?
Isigaba soku-1: Abafundi abangakatholi iinkhala emazikweni abafake kiwo iimbawo, namkha abasafunana namathuba wokufunda emazikweni we-PSET, bangathintana ne-CACH ngenomboro yomrhala yasimahla ethi: 0800 356 635, ngobunzinzolwazi obuthi: www.dhet.gov.za namkha bangasebenzisa i-SMS ebiza ngokujayelekileko (ngokuthumela ibizo lomfundi neNomboro kaMazisi nge-SMS ku: 49200) namkha bangatlolisa ngokwe-inthanethi. Begodu bangathola ilwazi elingezelelweko ekhasini le-Facebook (CACH_SA). Isigaba sesi-2: Abasebenzeli bazokwenza ilandelela ngokudosela simahla abafundi abaphumelele kuhle, ukusuka ezikweni lokuthintana begodu bebatlolise yoke imininingwana efunekako kudathabheyizi ye-CACH, baveze umkhakha webizelo lefundo elikhethwe mfundi begodu nesifunda aﬁsa ukuyofunda kiso. Isigaba sesi-3: Imininingwana yomfundi ofake isibawo kunye nemiphumela yeGreyidi ye-12 izokuhlolisiswa kuthi ngemva kwalokho idluliselwe emazikweni wezefundo ephezulu bona nakukghonakalako bamukelwe bayokufunda kilawo maziko. Isigaba sesi-4: Umsebenzi we-CACH uzokuba kuhlolisisa iminini- ngwana yomfundi begodu uyidlulisele phambili emazikweni asese neenkhala. Nangabe isikhala sikhona begodu umfundi ofake isibawo unazo zoke iimfuneko ezifunekako, amaziko wona ngokwawo azokuthintana nomfundi ofake isibawo. Amaphuzu ekufuze atjhejwe I-CACH angeze yaqinisekisa ubukhona besikhala sokufunda emfundini ofake isibawo . I-CACH angeze yatjho bona amaziko azomthinta nini umfundi ofake isibawo sokufunda malungana nekghonakalo yokumamukela. I-CACH ibasiza bunjani abafundi abafake iimbawo kwaphela kodwana bangazi bona bafuna ukufundela liphi ibizelo namkha labo abanganazo iimfuneko ezifunekako zokungena eHlelweni le-PSET?
Umsebenzi we-CACH wethulwa ngokubambisana nemiSebenzi yokuThuthukiswa kwamaBizelo womSebenzi weliZweloke (i-CDS) osiza ngokunikela ngelwazi elidephileko lamabizelo wokusebenza begodu nokuyelelisa ngo: Mkhakha wamabizelo womsebenzi kunye nokufunda. Kukhetha iimfundo. Kunikela ngelwazi elimalungana nokubuyelelwa kweenhlahlubo. Kukhuphula imiphumela yeGreyidi ye-12. Kuletha amathuba wokufunda alethwa lihlelo le-PSET. Kuletha isizo leemali nangezinye iindlela zesekelomali. Kunikela ngelwazi elimalungana neekambiso zeembawo begodu namalanga wokuvala. Kunikela ngelwazi leembawo zesibili zaphakathi komnyaka begodu namalanga wokutlolisa. Omunye nomunye onerhuluphelo lokufumana isizo kebakwa-CDS angathintana nabo ngoMrhala Wesizo ngokulandela iindlela ezingenzasi: Thumela umbuzwakho nge-SMS namkha uthumele i- ‘please call me’ ku: 072 204 5056, namkha Dosela ku: 086 999 0123, ekumrhala wokwabelana ngelwazi, ukusukela ngoMvulo bekube ngeLesihlanu phakathi kwe-iri lobu-8:00 ekuseni nele-4:30 ntambama, Thumela i-imeyi ku: careerhelp@dhet.gov.za Vakatjhela ama-oﬁsi wethu ase- 123 Francis Baard Street, ePitori. IKhasi le-Facebook lithi: www.facebook.com/careerhelp, namkha Thwithela ku: www.twitter.com/rsacareerhelp Amathuba wokusizwa ngurhulumende ngeemali? Kunamathuba ahlukahlukeneko wokusizwa ngeemali wabafundi abasemazikweni aphakemeko wokufunda, alethwa yi-Funza Lushaka Bursary S",I-Central Application Clearing House (CACH) yomNyaka wee-2018
6,"Mhla ali-12 ku Khukhulamungu ngomnyaka we-1977, u-Steven Bantu Biko wahlongakalela ezandle ni zamapholisa e-Pretoria Central Prison. Wadinywa isithunzi sobuntu, ekumgomo onzinze ekutjhotjhozeleni kwakhe ukuzikhakhazisa kwabanzima ngombalabo.Ngokutjho kwegcwetha lomndeni, u-Sir Sydney Kentridge,  “ukuhlongakala kwakhe kwaba ngokomuntu olahliweko nonganabani arabhalele emedzeni nefluru yamatje ngemaseleni”.Kuhlala kungunoba ngela wamatlhuwo nalokha sekuminyaka kwenzeka, nasicabanga ukuthi uSteve Biko bekaneminyaka ema-30 kwaphela nakahlongakalako. Ipilwakhe yaqinteliswa msinynana lokha nakathoma ukuba sesiqongolweni sayo, ipheliswa ngilabo ababesaba amandla nomthelela wemikhumbulo yakhe mayelana nokuzitjhaphulula kunye nemizamo yakhe yokutjala ukuzikhakhazisa nokuba nesithunzi kibobaba nabomma abanzima.Akhange aphile bekabone lokho abekakubiza  ‘ngonongorwana orhanya zelako’, ukufikelelwa kobuntu bamambala. Nakatlola ngomkhumbu lwakhe, wakhuluma amezwi abanendumela nakathi: “Ngesikhathi esifaneleko sizakuba sebujameni boku thwesa iSewula Afrika isipho esikhulu khulu – ubuso obubonakalako.”Lokha nasithumba ikululeko yethu ngomnyaka we-1994, sazwisisa ukuthi ilungelo lokukhetha laliyi ngcenye yomzabalazo wethu wesithunzi sabantu.Eminyakeni ematjhumi amabili yentando yenengi yethu, sisaqalene neense lele ezifana nomtlhago, ukutlhayela kwemisebenzi nokungalingani ngokomnotho. Ngaleso sizathu vane silibale ibanga esilikhambileko ekuphumeleliseni imigomo esisekelo somthethosisekelo welizwe lekhethu ekungiwo oyisika yemikhumbulo neemfundiso zika-Steve Biko.Ngomnyaka we-1977, umbuso welunya wabulala omunye wabarholi abaveleleko nabathembisako ngelizweni ngokumdima ukugoma, amanzi nokwela tjhwa abekakutlhoga khulu ngemva kokudendebulwa mapholisa wombuso weba ndlululo.Ngemva kweminyaka ema tjhumi amabili, esahlulelweni somnyaka we-1997, iKhotho yomThethosisekelo yathi ukuzaliselela amalungelo asisekelo wazo zoke izakhamuzi nokulwela ukufikelela  amalungelo wezehlalakuhle newomnotho kulitshwayo eliqakathekileko lomphakathi wentando yenengi lokha nakubuyiswa isithunzi esilahlekileko.Namhlanjesi eSewula Afrika, siyaraga nokusebenzela ukuphumelelisa amalungelo asisekelo wamaSewula Afrika woke ukuze baphile ipilo enganamalwele, enganandlala nokudinywa amathuba.Imibuso yentando yenengi esele ibuse amahlandla alandelanako yethule imithethomgomo yokuvuselela isithunzi senengi esalahlekako ngelizweni ngokuletha ifundo, isizo lezepilo ehle, iinkumba nezenzelwa ezisisekelo.NgeSewula Afrika namhla njesi, ifundo enetlha ililunge lo elisisekelo. Umbuso usisa khulu efundweni yabasathomako ekusekeleni imiphumela yefundo yezakhamuzi zethu ezisakhulako ukuze zifikelele imiphumela emihle ngokukghonakalako.Ngesizo lesiKhwama seSizo leeMali kubaFundi  seliZweloke (i-NSFAS)  nezinye iindlela ezihlukileko zesekelo lombuso, iinkulungwana zelutjha lamaSewula Afrika, zibuya emindenini enganabuyo, ziphumelele ukuba bodorhodere, amagcwetha, abotitjhere, abososayensi, bemisebenzi yamakghono nabosomabhizinisi.Urhulumende usekela izakhamuzi ezitlhagako nezinganabuyo ngehlelo leembonelelo zezehlalakuhle nokuvula amathuba wemisebenzi ngamahlelo wombuso aqatjha imiphakathi.KileyaSewula Afrika u-Steve Biko ahlongakalela kiyo, ukukhuluma ngoku tjhaphuluka bekumphambo begodu namajima wezepolotiki bekangunobangela wokubotjhwa namkha oku ngaphezulu kwalokho.ESewula Afrika namhla njesi, abantu abatjha abalingana no-Steve Biko nabangaphasi ngeminyaka  bakhamba phambili ngamajima wokutjhotjhozela abakholelwa kikho begodu bayakghona ukuhloma iinhlangano ngaphandle kokutshwenywa ngemithetho yokuvalwa umlomo. Ikululeko yokukhuluma nokuhlanganyela, ilungelo lokutjhagala nelokulingana phambi komthetho lingelomuntu woke.Njengelizwe, sesikhambe ibanga elide ekufikeleleni isithunzi sobuntu, okumgomo u-Steve Biko egade awu thanda nanyana sisese nebanga elide ekumele silikhambe.Ngaphandle  komsebenzi, ngaphandle kweenkumba, igezi namanzi, ngaphandle kwenarha, ngaphandle kwamakghono namkha amathuba, iingidigidi zamaSewula Afrika zisadinywe ubujamo bepilo eziyifisako nefaneleko. Kungebangelo urhulumende asebenzisana nababambisani ukwakha umnotho ohlanga nyelweko, ukuvula imi sebenzi, ukukghonakalisa amabhizinisi ukuthi aphumelele nokulwa nomtlhago nendlala.Nakutjhejwa ukukhambe lana kwepilo ka-Steve Biko nelifa alitjhiyako, sikhumbula isibawo sakhe esinamandla ebantwini ukuthi babe batlami bekululeko yabo. Lelibizelo lisaqakatheke khulu namhlanjesi njengekanyeni.Kumele sinqophise imikhu mbulo yethu ekuqalaneni nokufikelela izinga lompha kathi otjhaphulukileko nolinganako. Sisoke sidinga ukufaka isandla ngokusebe nzisa amalungelo asisekelo kumThethosisekelo wethu ukwakha iSewula Afrika enganamtlhago nendlala, ukungathuthuki, ubulelesi nenturhu.Njengokusikhuthaza kuka-Steve Biko, asirage ngesibindi nokuzimisela  emnqopheni wethu ofanako wobuntu bamambala.",Umzabalazo Wokubuyisa Ubuntu ESewula Afrika
7,"UNgqongqotjhe  wezeFundo ePhake meko nokuBa ndula u-Naledi Pandor uthi iSewula Afrika ingakghona ukunikela ngemifundalize ebentwaneni abathomako emayunivesithi nemaKholi ji weFundo yamaKghono neBandulo leThekhnikha li (ama-TVET) bemindeni edobha phasi naleyo enaba belethi abangarholi kokuya phi emnyakeni lo wee-2018.
UNgqongqotjhe u-Pandor uthe kumSebenzi welizwe ukusekela imindeni etlhagako nedobha phasi.
Begade akhuluma emhla nganweni weembikiindaba lapho aveze khona ikambiso ezokulandelwa nakusatjalali swa ifundo ephakemeko yasi-mahla ngeSewula Afrika.
UNgqongqotjhe u-Pandor umemezele bona urhulumende usise ngokungezelela ngamabhiliyoni ali-R7.166 ukusekela imifundalize ezakunikelwa abentwana abaphuma emindenini edobha phasi nenababelethi abangarholi kokuyaphi abathomako emayunivesithi nema-TVET kilomnyaka.
UNgqongqotjhe u-Pandor uqinisekise bona amabhiliyoni ama-R4.581 abekelwe abafundi beyunivesithi abalungelweko namabhiliyoni ama-R2.585 wabafundi bemakholiji weTVET.
Ngomnyaka wee-2017 urhulumende wamemezela bona ifundo ephakemeko izakuba ngeyasimahla ebafundini abadobha phasi nalabo ababuya emindenini leyo ingenisohla nganyela yayo yaqobe mnyaka izii-R350 000.
Abafundi basekelwa ngaphasi kwehlelo lemifundalize elinatjisiweko, elijamiselela langaphambilini elalihla nganise ukubolekisa nokuni kela ngomfundalize onikelwa siKhwama seliZweloke seSizo leeMali zokuFunda (i-NSFAS).  “Isabiwosisekelo se-NSFAS sokusiza abafundi beyunivesithi nebema-TVET abado bha phasi nebemindeni enga rholi kokuyaphi sizokukhula ukusukela kumabhiliyoni ali-R9.849 ngomnyaka wee2017/18 ukufikela kumabhiliyoni ama-R35.321 ngomnyaka wee-2020/21.
UNgqongqotjhe uthe, “Lokhu kubiza isidingo sokukhuphula izinga lokwenza izinto ngcono kwe-NSFAS.  Singezelele ngeengidi ezili-R105 ngo kweTlhatlha leQhinga leeMali lesiKhathi esiPhakathi komNyaka (i-MTSF) ngomnqopho wokusiza i-NSFAS ukuqinisa ikghono layo lokulawula”.
Abafundi abalungelwe kufumana isizo, eminyakeni yokufunda ngokulandelana kwayo, abatlolisele isitifikedi selizwe loke (samakghono)  emakholiji we-TVET wombuso – bazakufumana ifundo yasimahla ngomfundalize weemali zesikolo neyeentlabagelo zokufunda.
Ukungezelelwa kwesekelo leemali lomnyaka wee-2018/19 kuzakusiza abafundi abazii nkulungwana ezima-458 875 ukobana bafumane imifunda lize.
 Abafundi bemakholiji wa-ma-TVET abalinganiselwa ee50 480 abanelisa iindingo zefuneko yezeenthuthi, yeendawo zokuhlala nokugoma, nabo bazakusekelwa, kanti abazii 82 600 bazakufumana isibonelelo seenthuthi.
UNgqongqotjhe uthe isabelomali esitjhesi silindeleke ukusekela okungasenani  iinkhala ezizii-83 200 kezizii 208 000 (ekuma-40%) zabafu ndi abathomako emayunivesithi ngomnyaka wee-2018.",Kumsebenzi weSewula Afrika ukufundisa ilutjha
8,"Uvuliwe umzombe wokufaka iimbawo zokufunda ngesi Khwama seliZweloke seSizo leeMali zokuFunda (i-NSFAS) womnyaka wee-2023.UNgqongqotjhe wezeFundo ePhakemeko, zeSayensi nezaMandla wokuSungula uDorh. Blade Nzimande wenze lesisimemezelo emhlanganweni wababikiindaba mhlapha.
 UNgqongqotjhe uNzimande uthi isikhwamesi sibone ukuthi nonyaka isikhathi sokufakwa kweembawo sivulwe ngapha mbi kwesikhathi ekuvamise ukuvulwa ngaso eminyakeni, kobanyana abafuna ukufaka iimbawo babe nesikhathi esaneleko sokuthumela iimbawo zabo kunye nemitlolo esekelako.
  UNgqongqotjhe uNzimande uthe nakethula umbiko woku khibelela ngokusekela ngeemali kwe-NSFAS emnyakeni wee-2022 wathi kwabiwe imali engangama-R43 wamabhiliyoni ezakusetjenziselwa ukubhadela iimfundo zabaphumeleleko ukufundiswa sikhwamesi, nokubhadelela ukugoma, neendleko zokukhamba kunye neensetjenziswa zokufunda.  Uthi zima-985 672 iimbawo abazitholileko, kodwana ezili-140 636 zazo zangaphumelela.
Kileziimbawo abazitholileko, ezima-739 526 zije zivunyiwe, kodwana kusalindeleke ukuthi abafundi bazo batloliswe emaziko wezefundo lapho bayokufunda khona.
  “Ubunengi babafundi iimbawo zabo ezingakhange ziphumelele batlhayele ngobufakazi obufakazela isidingo sokusekelwa ngeemali; beqa isilinganiso semali esibekelwe umfundi ongafundiswa ngilesisikhwama; sebanee ncwadi zefundo ezingaphezulu kwesilinganiso esiphezulu esibekiweko, kunye nokunga khambisani neemfuneko zefundo zekoro yamakholeji we-TVET,” kuhlathulula uNgqongqotjhe uNzimande.

Ngokwemininingwana yobunzinzolwazi be-NSFAS, ukusukela ngomnyaka wefundo wee-2021, i-NSFAS ayisabasekeli ngeemali abafundi esele baneziqu zokuthoma zefundo ephakemeko.  Lapha-ke kukhulunywa ngeentifikethi zefundo ezifundelwa ngemva kokuthola iziqu zokuthoma, amadiploma atholakala ngemva kweziqu zokuthoma, iziqu ze-honours, iziqu ze-masters kunye neziqu ze-PhD. Lokhu-ke kutjho ukuthi i-NSFAS iphelela eziqwini ze-Bachelor’s Degree ukufundisa/ukusekela umfundi ngeemali.Senza Ihlelo Lokufaka Iimbawo Libe Ngcono Emzameni wokwenza ubu ngcono nobulula ehlelweni lokufaka iimbawo ze-NSFAS, uNgqongqotjhe uNzimande uthi nonyaka i-NSFAS ifake ubungcono obunzunzwana ehlelweneli ukwenzelela ukuthi umsebenzi wokwenza nokufaka isibawo ube lula khulu, ungabi noburhiyarhiya.Uthi isizasithungelelanisi yesibawo se-NSFAS esenziwangethungelelwano lezokuthi ntana sesitlanywe ngobutjha kobanyana sizokusebenziseka lula khudlwana besikhambelane namanye amaplatifomu abafaki beembawo abawajayeleko, njenge-WhatsApp, i-Twitter, i-Facebook kunye ne-Instagram.
 “Umsebenzi wokwenza isibawo ngokwawo sewenziwe waba lula khulu, nemibuzo ebuzwa lapho ilula khulu ukuthi umphakathi uyizwe kuhle.  Ngaphezu kwalokho, muva nje umfakisibawo selangakghona ukuthi selathomile ukusebenza ngesibawo sakhe akhokhe ummoya aje ajamajamile, abuye aragele phambili ngesibawo sakhe muva, ngaphandle kokuthomisa phasi, ukube kanti lokhu bekungenzeki esikhathini esi dlulileko, utjho uyahlathulula.  “Ngaphezu kokwenziwa kobungcono, i-NSFAS seyingezelele nezinye iindlela zokwenza isibawo ezizakuqalelela abafakisibawo abakobunye ubujamo obuhlukahlukileko, ngokukhumbulela nokuthi ubunengi babafakisibawo bababantu abatjha esele basebenzisa iindlela zokusebenza budijithali,” kungezelela uNgqongqotjhe uNzimande.  Iindlela ezitja zifaka hlangana i-Mobile App, i-USSD kunye ne-WhatsApp la umuntu angenza khona isibawo sokufundiswa yi-NSFAS, bese ukghona nokulandelela ukuthi isibawo sakhe sijamephi (sikiliphi izinga lokusetjenzwa), abe akghone nokwenza isibawo sokukha nsela, hlangana nokhunye – ekuyinto ebeyenziwa kwaphela ngesizasithungelelanisi sobu nzinzolwazi.

 Ukudlula lapho, ukuqinisekisa ukuthi akunamfakisibawo osalela ngemva, uNgqongqotjhe uNzimande uthi i-NSFAS izokuphuma ijima lokuvakatjhela abantu, ukwenza isiqiniseko sokuthi abantu abanganazo iinsetjenziswa zethekhnoloji abangenza ngazo iimbawo ngethungelelwano lezokuthintana basizwa ngeensiza ezifaneleko nesekelo lokufaka iimbawo.Indlela Yokuthola Umfundalize We NSFAS Uvumelekile ukwenza isibawo sokufundiswa yi-NSFAS nayibe usisakhamuzi seSewula Afrika esilungiselela ukufunda ngomnyaka wee-2023 namkha vele sewuyafunda eyunivesithi yombuso namkha ekholeji ye-TVET, begodu uzalisa imibandela nasi elandelako:
• Urhola isibonelelo se-SASSA namkha. • Umrholo wenu uhlanga ne awudluli ema-R350 000 ngomnyaka. • Nayibe umumuntu onoku khubazeka, umrholo wenu sewuhlangene awudluli ku-R600 000 ngomnyaka. • Nayibe umfundi othome ukufunda eyunivesithi ngaphambi komnyaka wee-2018 begodu umrholwakho/wekhaya lakho awudlu li ku-R122 000 ngomnyaka.
Iimbawo zokufundiswa yi-NSFAS zivala ngomhla wama-31 kuTjhi rhweni wee2023.",Zivulelwe Iimbawo Ze-NSFAS Zomnyaka Ozako 
9,"Urhulumende uzokusiza izakhamuzi zaKwaZulu-Natal nezePumalanga Kapa ukwakha ipilwazo namakhayazo ngobutjha emveni kobana iinkhukhula zitjhiye kulilwa isimayemaye ngokubhubha kwabantu nan-gomunye umonakalo wamatlhuwo obangwe ziinkhukhula kileziimfunda ezimbili.
UMengameli u-Cyril Ramaphosa uthi iZiko leeMali zeliZweloke lizakukhupha imali ezakusetjenziselwa umsebenzi wokusiza labo abonakalelwe ngenca yeenkhukhula.
“Ungqongqotjhe wezeeMali uthi imali yokusiza esele ikhona njenganje ilibhiliyoni lamaranda,” ubeke watjho.
UMengameli u-Ramaphosa uzakubuye akhulumisane nePalamende, akhombele eminye  imithombo  yamandla.
Urhulumende usebenzisana nesiKhwama sokuZwelana, nekoro yangeqadi,  neenhlangano ezingasizombuso, kunye neenhlangano zomphakathi ukusiza abongazimbi.
IsiKhwama sokuZwelana sizakuvula i-akhawundi yebhanga ngahlanye ezakuqalana nokusiza emonakalweni weenkhukhula lapho abanikelingesizo beSewula Afrika nebamazwe wangaphandle bazokuphosela khona imali  abasiza  ngayo.
Urhulumende uzakubuye akhuphe namavawutjha wokusiza amakhaya nemizi ukwakha ngobutjha iinkumba ezigirikileko, kutjho uMengameli.
“Sisazakwenziwa isilinganiso esipheleleko somonakalo owenziwe ziinkhukhula kezomnotho, kodwana kuyakhanya kukunje ukuthi kuzokuba mabhiliyoni wamaranda ukuvuselela umthangalasisekelo nokubuyisa iindleko zomkhiqizo olahlekileko.”
Ungezelela ngokuthi imali ebekelwe ukusiza abongazimbi beenkhukhula kumele ifike kilabo abayidinge uku dlula woke umuntu.
“Njengoba sisenza umsebenzi lo nje, kuqakathekile ukuthi zoke iinsetjenziswa nemithombo yamandla isetjenziselwe umsebenzi ewunqophileko, ibe ifike ebantwini ekumele ifike kibo.
Akusenandawo yobukhohlakali, ukungaphathwa kuhle komsebenzi namkha ukukhwabanisa nanyana kungaba ngokwamhlobobani,” kugandelela uMengameli.
Isizo Eliza Ngeengaba Ezintathu 
UMengameli u-Ramaphosa uthi urhulumende uzokuthatha amagadango ngokweengaba ezintathu ngalehlekelele  evelileko.
Uzakuthoma ngesizo lobuntu lamsinyana azakusiza ngalo abantu, aqinisekise ukuthi woke umuntu othintekileko uphephile begodu ziyatholakala neendingo zomuntu woke engeze aphila ngaphandle kwazo.
“Kwesibili, sizakuqalana nokunzinzisa nokubuyisa okulahlekileko, sibatholele iinkumba zokuhlala abantu abagirikelweko, sibuyisele nezenzelwa ezikhambe neenkhukhula. Kwesithathu, sizokuqalana nokuvuselela nokwakha ngobutjha,” utjho ahlathulula.
Isigaba sokuvuselela nokwakha sizakubala nokwakhiwa kweenkumba eendaweni ezifaneleko.
UmNyango wezokuHlaliswa kwabaNtu sewuthomile ukulinganisa umonakalo owenzeke emizini  kiso  soke  isifunda.
“Umsebenzi ekumele wenziwe khona nje kutholela abantu abasele esihlengeleni ngenca yeenkhukhula iindawo zokuhlala; nje-ke selathomile namalungiselelo wokubakhela iindawo zokufihla ihloko zesikhatjhana,” kuraga uMengameli Ramaphosa.
UmNyango wezemiSebenzi kaRhulumende nezemiThangalasisekelo usaqala indawo yombuso elungileko engasetjenziselwa ukwakhisa abantwaba ngobutjha.
Umonakalo Othuweleleko
Izulu elikhulweli lenze umonakalo omumbi nomkhulukhulu emizini;  emabhizinisini; eendleleni nemabhlorhweni; kumthangalasisekelo wamanzi, wegezi, wesiporo newezethintwanoliqha. Iinkolo, amaziko wezepilo, amapolisteyitjhi namakhotho wabomarhastrada nawo onakalelwe kangako, kwaba ngiso soneso neentankeni zeembaseli  neenlulwini.
“Kulinganiswa ukuthi bangaphezulu kwee-270 000 abafundi abacaphazelekileko, konakala iinkolo ezingaphezulu kwama-600, ezili-16 zazo ekungasafikekiko kizo ngenca yokuthi zonakela zangasakhambeka iindlela namabhlorho  aya  kizo.
“Ama-66 amaziko wezepilo wembusweni acaphazelekileko, ngitjho nanyana kube kuncazana nje ukuliyeka kwemisebenzi yezepilo ebunengini beendawo ezithintekileko,” kuhlathulula uMengameli.
Sewuthomile umsebenzi omkhulu wokubuyisa izenzelwa ekuphilwa ngazo eendaweni ngeendawo KwaZulu-Natala.
Bangaphezulu kwama400 abantu ababhubhileko KwaZulu-Natala, kanti banengi abacimeleko. Munye umuntu ekubikwe bona ubhubhe ngenca yeenkhukhula  ePumalanga  Kapa.
Angaphezulu kwee-4 000 amakhaya agirike aphela, kwathi azii-8 300 agirika asala amarubhi, abantu abasele esihlengeleni banganabuyo baba ziinkulungwana ezima-40.
UMengameli uthi iButho lamaPholisa weSewula Afrika (i-SAPS) neButho lamaJoni wezokuVikela leSewula Afrika (i-SANDF) ngiwo adosa phambili ngokufunana nabantu abacimeleko nokuhlenga ekufuze bahlengwe.
Lapha-ke kusatjalaliswe amalunga wakwa-SAPS, iinqhema zabathayi, iinqhema ezisebenza ngezinja nemikhunjana ehlukahlukileko, abonophehlwana naboflayi eendaweni  ezithinteke  khulu.
“Kusetjenziswe uflayi wakwa-SANDF ukuhlenga abantu nokukhambisa ipahla  yokusiza kilabo abasesihlengeleni – njengokugoma, amanzi, iintende neengubo – eendaweni  ezingangenekiko.
“Ngilayele i-SANDF ukuthi ingezelele ngamanye amalunga, ingezelele iindawo zokubulunga amanzi nezokuhlwengisa amanzi kunye neenqhema zabosonjiniyera kobanyana bazokusiza ngokubuyisa igezi namanzi,” utjho anaba.
Ngaphezu kwalokho, iminyango karhulumende neyeemfunda; abomasipala; iinhlangano ezingasingaphasi kombuso kunye",Isizo Kibongazimbi Beenkhukhula KwaZulu-Natala nePumalanga Kapa
10,"Abafundi beSewula Afrika abangaphe- zulu  kweengid i
ezilithoba abafunda ee- nkolweni zombuso ezingeli- zweni loke bayakwazi uku- qalana nomsebenzi wabo wesikolo wangamalanga. Lokhu kuphumelele nge- nca yesizo lehlelo likarhu- lumende eliqinisekisa bona amathumbu wabo ahlala asuthi ukugoma okunepilo. Um Nyango wezeFundo esiSekelo (i-DBE), ngeHle- lo leliZweloke lokoNdliwa eenKolweni (i-NSNP), ufike- lele bewadlula umnqopho wawo wokunikela ngokugo- ma ebafundini abama-75% ngelizweni. UmLawuli  we-NSNP  e-mNyangweni wezeFun- do esiSekelo, u-Neo Rak- wena, uthe iinkolo ezizii- 20 619 zipheka beziphakele abafundi abangaba ziingidi ezili-9 032 622 elizweni loke qobe ngelanga. Uthe  iinkolo  ezingaka-fakwa ehlelweneli kufuze zithintane nama-ofisi wo- mnyango weeyingi nangange zifuna ukungeniswa ehle- lweni. Emnyakeni weemali wee- 2015/16, i-NSNP yabelwa iingidigidi ezi-5 703 zama- randa.
U-Rakwena uthe imali ese- tjenziswa ehlelweneli ikhu- tjhulwa qobe ngomnyaka ukwenzela bona ikhambi- sane nentengotjhuguluko yezinto ebizwa nge-infle- yitjhini, begodu isabelo seemali somnyaka wee- 2017/18 sibalelwa eengidi- gidini ezisi-6.4 zamaranda. Ihlelweli liphelisa indlala yesikhathi esifitjhani be- godu linomthelela omuhle kezehlalakuhle  yabafundi. “ Abantwana abanengi babuya emakhaya atlhaga- ko angakghoni ukondla kuhle abentwana, begodu kabanye abafundi, ukugo- ma kwesikolweni ngikho kwaphela ukugoma aba- nakho ngelanga. Ukondliwa kwabentwana kwesikolweni kunomthelela omuhle e- kghonweni lokufunda, eku- laleleni nokuzwisiswa ii- mfundo ezethulwako be- godu nekuzibandakanyeni emisebenzini yangetlasini,” utjhwe njalo u-Rakwena. Izinga lokuzitlolisa be- godu nelokuza kwabafu- ndi esikolweni likhuphukile ngokukhuthazwa lihlelo le-NSNP. Mvanje, iKhabi- nethi iphasise ukukhutjhwa komBiko omalungana no- kuH l u n gw a kw e - NS N P okwenziwe mNyango we- zokuHlela, ukuTjheja noku- Hlunga (i-DPME). Umbiko lo uveza ipumelelo namaga- dango angathathwa ngo- mnqopho wokuthuthukisa ihlelweli. UmLawuli wezokuHlunga kwa-DPME, uJabu Mathe, uthe umnqopho omkhulu wokuhlunga bekukuhloli- sisa bona i-NSNP yethulwa ngendlela ezokuletha imi- phumela emihle nenqotjhi- weko efundweni nezama- philo wabafundi. Ubuyelele  waveza  ukuthi umnqopho omkhulu wehle- lweli kukwenza ngcono ubu- jamo bamaphilo nebokwa- khela kwemizimba yabafun- di beSewula Afrika abavela emakhaya adosa emhlweni. Ihlelo liqale khulu abafundi boke abasezingeni elibizwa nge-quintile 1-3 eenkolweni zombuso, ezibalelwa ema- 60% weenkolo ezitlhagako zeSewula Afrika.Ihlelweli libuya godu lisiza nangokuphelisa umtlhago emiphakathini ngokuvula amathuba wemisebenzi. “ Ukuhlunga kur hub - hulule bekwaveza bona i-NSNP inikela ngamathu- ba angaphezulu kwee  50 000 zab aseb enzi abaphekako nabaphake- la abafundi ngokuzi- nikela qode ngelanga, be- godu bathokozwa ngemali ema-960 wamaranda qobe ngenyanga,” utjhwe njalo u-Mathe. “ Lokhu kutjho bona ii-ngidi ezima-576 zamaranda ngomnyaka zisetjenziselwa ukuthokoza amavolontiya amalunga womphakathi”.Ihlelweli livuselela ama- ndla womnotho emabubu- lweni asakhasako, aphakathi namancani begodu nee- nkhamphani ezikulu ziyazu- za njengabethuli bemisebe- nzi eemfundeni ezizenzela umsebenzi ngokusebenzisa iinkhamphani zangeqadi (zona ngilezi, yiKwaZu- lu-Natala, i-Gauteng, iMpu- malanga neTlhagwini Kapa). “Ukuthengwa kwemirorho ebalimini  abasemphakathi-ni kuzuzisa iinkolo nemi- phakathi begodu lokhu kuvuselela imisebenzi ye- zokulima eyenziwa mi- phakathi. Umbiko ubuye waveza bona isifunda seTjingala- nga Kapa, seMpumalanga, seGauteng, se Pumalanga Kapa, seTlhagwini Kapa neseTlhagwini Tjingalanga
zilisebenze kuhle ihlelweli eminyakeni edlulileko.  v",Amathumbu asuthiko aveza imiphumela emihle
11,"Esikhathini esinga phasi kweminyaka emibili edlulileko sivule iHlelo le-Ofisi kaMenga meli lokuKhuthaza ukuVulwa kwemiSebenzi, lokuvula imisebenzi nokusekela iindlela zokuziphilisa njengengcenye yokusekela ukuvuselelwa komnotho ngemva kwesifo esikhe sarhagala i-COVID-19.
  IHlelo le-Ofisi kaMengameli lokuKhuthaza ukuVulwa kwe miSebenzi lisandufikelela esi gidini sabanesandla kilo solo lisunguliwe.

Lesisilinganisoliqha esiqaka thekileko simphumela woku hlanganyela umsebenzi ngurhulumende nomphakathi ngokunaba kwawo, sekubalwa nekoro yangeqadi, neenhlangano zomphakathi nabanye abanengi.Ihlelweli solo litjhotjholoza njalo livulela abantu imisebenzi njengoba umnotho uthatha isikhathi ukuvuseleleka bewuvule imisebenzi ngesilinganiso esisifunako. Njengoba sisebenzela ukuhlumisa umnotho ozakuletha imisebenzi emihle nebambelelako ngobunengi, sizakusolo sakhelela phezu kwepumelelo yeHlelo le-Ofisi kaMengameli lokuKhuthaza ukuVulwa kwemiSebenzi, besikhulise nendima yalo.  Lisafuneka khulu ukunge zelela ukuvuseleleka kwema -kethe yemisebenzi. Godu lisekela nokuvuseleleka komnotho ngeendlela eziqakathekileko.

  Njengoba ilimuko lomse benzi lisiqabo esikhulu kangaka nje ekutholakaleni komsebenzi, amahlelo la eza nethuba lelimuko lomsebenzi lekhwalithi ephezulu.
 Ehlelweni esingalinganisa ngalo, elingelikhulu kinawo woke elisekelwa ngilelihlelo lokukhuthazwa kwemisebenzi, pheze bama-600 000 abantu abatjha abafakwe eenkolweni njengabasizi beenkolweni ezingaphezulu kwee-22 000 kilo loke ilizweli. Abaphathi beenkolo, abotitjhere/abafundisi nabanye abahlanganyeli, boke bavumelana ngokuthi isandla esifakwe basizi beenkolweni sibenze baba ngcono khulu ubujamo bokufunda eenko lweni. Abantu abanengi abazisebenzako bathole imithombo yabo yokuziphilisa iqinteliswe ngilesisifo ebesirhagele.  Ikoro yokuzithabisa nobugwali nakungiyo ibetheke khudlwa na.  Kilekoro abantu banikelwe isekelo kobanyana bazivulele imisebenzi bavulele nabanye. Iinthombe ezibukelwako, umvumo kunye nemidlalo yesiteyiji eveziweko kwanje seyi-kghona ukuzenzela enye imali ngokuthengiswa kwama lungelo, amathikithi kunye nangokuthengiswa kwemisebenzi eveziweko. Koke lokhu-ke kulisizo ekukhuliseni lekoro.  IHlelo le-Ofisi kaMengameli lokuKhuthaza ukuVulwa kwemiSebenzi lisekele nemithombo yokuziphilisa ebambelelako.  Bangaphezulu kwe-140 000 abosomaplasi abalimela/abafuyela ukuzi philisa abathole amavawutjha wokuraga umsebenzabo kobanyana bazokukghona ukubuyela emsebenzini wabo babe bakghone nokuwukhulisa ngemva kokuqinteliswa yi-COVID-19.

 Omunye walabo abathole lelisizo kube nguPhindile Ngcoya (oneminyaka ema-36) we-Richmond, KwaZulu-Natala. Ungomunye wetjhumi lamalunga webhizinisi ehlanganyelwe mndeni, kanti-ke uthi ivawutjha ayitholileko le iyihlengile ibhizinisi yabo ehlanganyelweko esese yitja le, yabe yakghona nokwenza nemali. IHlelo le-Ofisi kaMengameli lokuKhuthaza ukuVulwa kwemiSebenzi lisekela nee mfundiswa ezineziqu zefundo, ngokuvulela abahle ngi amathuba, iimfundiswa zesayensi, ama-athizeni nezinye iimfundiswa.  Ama-26 amayunivesithi asiza ukutho lela iimfundiswa ezineziqu ezingasebenziko imisebenzi ekhambelana neencwadi zazo zefundo.
UmNyango wezeFundo nezaMandla wokuSungula uvule amahlelo wesayensi amanengi wezakhamuzi ezinekghono lokusungula izinto ezitja, njenge-Duzi Umngeni Conservation Trust, yona eqatjhe ilutjha lendawo njengabaHlahlindlela boku Qalelela iBhoduluko kobanya na lizokuhlomisa umphakathi wendawo ukwazi ukuhlwe ngisa nokuvuselela iindawo zamanzi wendawo. Elinye ihlelo elize nomNyango lisiza abosomabhizinisi ukutlama iimphakamiso zamabhizinisi emnothweni onganarhasi esilaphazako.

  Amahlelo wokuqatjhwa komphakathi anobuhle obubuyisela umphakathi ngoba avula imisebenzi esiza umuntu woke. Malungana neHlelo le-Ofisi kaMengameli lokuKhuthaza ukuVulwa kwemiSebenzi, sibala nokuba ngcono kokufunda eenkolwe ni, nokwenza iindawo zabosomtlhatlhana zibe ngcono, nokusekela abantu abakhahlunyezwe yinturhu eqothele bobulili obuthileko, ukulondwa kwemvelo nebhodululo kunye neendlela ezitja zokubuyekeza nokwenza ipahla esebenzileko ngobutjha.

  IHlelo le-Ofisi kaMengameli lokuKhuthaza ukuVulwa kwemiSebenzi lavulelwa ukulwa nomraro wokutlhogeka ko msebenzi okwathuweleliswa yi-COVID-19. Nanyana isifesi sesirhobhile nje, kodwana ukutlhogeka komsebenzi khona akukarhobhi. Ingeniso etholakele ngeHlelo le-Ofisi kaMengameli lokuKhuthaza ukuVulwa kwemiSebenzi ikhwezelele umnotho kibosomabhizinisi abancani nakibosomabhizinisi abangakahleleki emnothweni weendawo ngeendawo kilo loke ilizweli. Abasizi beenkolweni abasebenza eMgungundlovu imalabo ba yisebenzisa eMgungundlovu. Kunjalo-ke nangebe-Putsonderwater.
 Kunobanyana ‘isuke phezulu ithontele phasi,’ imali ifakwa ezandleni zomphakathi oyidinge khulu. Imali leyo-ke izombeleza endaweni yange-khabo bese ‘iphakamela’ emnothweni ngobubanzi bawo. Kungakho-ke lelihlelo silibiza ngokuthi ‘ngelokukhuthaza’, ngoba umnotho woke uyazuza, ngokunjalo nomphakathi nawo uzuze.

NgeHlelo le-Ofisi kaMenga meli lokuKhuthaza","Amathuba Wemisebenzi Newokuziphilisa Asigidi, Nokuya Phambili"
12,"Ilimi i-Khelobedu linga ba lilimi le-12 emalimini asemthethweni eSewula Afrika, ngokukhambisana nokubuyisa isithunzi sobu khosi babantu eSewula Afrika.
 UMengameli u-Cyril Rama phosa wenze isimemezelwesi nabekugcotjwa ngokwesigi yani iNdlovukazi ya-Ba lobedu eBaleni lezemiDlalo i-Mokwakwaila e-Bolobedu, Ga-Modjadji, e-Limpopo.

 I-Khelobedu lilimi elikhu lunywa sitjhaba sa-Balobedu, esizakubuswa yiNdlovukazi yeZulu ya-Balobedu ene minyaka eli-13 njenganje, nayiqeda ukugcotjelwa le sisikhundla sokuba yiNdlo vukazi u-Modjadji VII nayi hlanganisa iminyaka eli-18.
 Nakagcotjelwa isikhundlesi uzabe sele aqede ukukhuliswa  ngokwesiko la-Balobedu.“Leli-ke ligadango lama mbala lendima ehle yomla ndo uMma u-Winnie Madi kizela-Mandela abeka zazikhakhazisa ngalo. Lobu kuphela kobukhosi be Ndlovukazi obukhona eSe wula Afrika ne-Afrika jikele le,” kutjho u-Ramaphosa.
UMengameli u-Ramapho sa ukhulume waqinisele la ukuzibophelela kwaka rhulumende ekubuyiseni ukuhlonipheka nesithunzi sobukhosi babantu abanzima. UBukhosi ba-Balobedu bubuyiswe ngokusemthe thweni ngenyanga kaNtaka wee-2016, ngemva kwerhu bhululo elenziwa yiKomi tjhini YomBango WoBukho si (i-CTLDC) ngobujamo ba-Balobedu, njengobana kwakunombango bekwafa kwa isibawo serhubhululo kiyo i-CTLDC.
“URhulumende uzibo phelele ukuyiphumele lisa nokuyipha amandla  imibandela yeSahluko se12 somThethosisekelo,  khulu khulu ukubuyiswa kwesithunzi sobukhosi ba bantu ehlelweni lokuBuswa ngeNtando yeNengi,” kutjho uMengameli u-Ramaphosa.
UMengameli u-Ramaphosa uthe ukuhlonitjhwa kobu khosi beNdlovukazi namkha bomuntu omsikazi eSewula Afrika kutjengisa ukuzibo phelela ngekambisolawulo namandla wokulinganiswa kobulili, ukube ngahlanye kuhlonitjhwa nendima  yoburholi elinywa babantu abasikazi kiwo woke ama koro wepilo.  “Amakhosi anomsebenzi oqakatheke khulu ekufuze awenze ekwakheni umpha kathi onganamtlhago, onga nakutlhogeka komsebe nzi nongatjhiyani ngendima yepilo. Amakhosi wekhethu kufuze akhambe phambili emzabalazweni wokubuyisa ukuhlonitjhwa kwamalunge lo nesithunzi sabantu bekhe thu.”

 Ubuye wagandelela nokuqa katheka kwendima elinywa  makhosi ekubuyiseleni aba ntu iindawo namkha iinarha zabo.
“Kufanele benze isiqinise ko sokuthi inarha ibuyiselwa kilabo abayisebenzako, babe benze nesiqiniseko sokuthi nalabo ababuyiselwa inarha banawo amandla, iimfanelo kunye nelwazi lokuyisebenza inarha leyo,” kutjho uMenga meli u-Ramaphosa.
Balinganiselwa ema-25 we engidi abantu abahlala  eendaweni zemakhaya aba khele namkha abahlala ngaphasi  kwelawulo lama khosi.

Uthi Bewusazi Nje?
• A-Balobedu behlelwa liliwa elimbi ngomnyaka we-1972 mhlazana iNdlovukazi yeZulu yangesikhatheso u-Makoma Modjadji emukwa amandla wobukhosi bakhe, wehliselwa esikhundleni sokuba mdosiphambili wesiqhenyana namkha induna yesiqhenyana sabantu. 
• Iindawo neenduna ezingaphasi kwesandla sakhe zafakwa ngaphasi kwesabelo se-Lebowa nese-Gazankulu, ngaleyindlela-ke kwabulawa amasiko anothileko namafa wesiko la-Balobedu elineminyaka engaphezulu kwama-400.",Kunekghonakalo Yokungezelelwa Kwamalimi Asemthethweni eSewula Afrika
13,"ABANTU ABASIKAZI kufuze bavuthe umlilo, kutjho umcimimlilo.
Umcimimlilo osese-mutjha uVuyise-ka Arendse (26) uyingcenye yesiQhema sika-Juliet, ekusiqhema sokuthoma sabacimimlilo abababantu abasikazi bodwa eSewula Afrika.  Amandlakhe nokuzimisela kwakhe ukuzakhela igama ekorweni yabacimimlilo eyande ngabantu abaduna kuyihlohlomezela yamambala kibo boke abantu abasikazi.
U-Arendse wakhulela edrojaneni leTjingalanga Kapa i-Beaufort West. Wathi nakaqeda isikolo walinga ukufunda ekholeji ethileko e-Oudtshoorn, kodwana wabuye wabona kungcono abuyele ekhaya ayokondla umndenakhe. Wakhe wasebenza esuphamakethe kwesikhatjhana, wase ukarwa msebenzi wokucima umlilo.
 “Ngabona abacimimlilo bembethe ijinifomu neenlori ezikulu ezibovu.  Ngakareka khonokho, ngabe ngafuna ukwazi ngcono ngomsebenzi loyo,” kutjho u-Arendse.  U-Arendse wayengomunye weemfundiswa zeZiko leze-Fundo lokuthuthukisa ilutjha i-Chrysalis Academy likarhu-lumende weTjingalanga Kapa ngomnyaka wee-2016.  Ngemva kwehlelweli ngomnyaka wee-2016, wasebenza esiteyitjhini seencimamlilo e-Beaufort West, arhola i-R1 900 kwaphela ngenyanga. Kodwana-ke nyakenye wathola ithuba elalivezwe ngebakwa-NCC Environmental Services.“Ngangifundisa e-Chrysalis Academy lokhuya i-NCC nayifika izokukhulumisana nabafundi ngethuba lokwenza iimbawo zokufundela ukuba bacimimlilo bokuthoma babantu abasi-kazi bodwa. Nanyana ngangingasi ngomunye wabafundi, kodwana nganginekareko, ngalokho-ke ngenza isibawo sokufundiselwa lomsebenzi; bangithatha,’’ kuhlathulula u-Arandse. U-Arendse wafundiselwa umsebenzi, owawuhlanganisa ukufunda eencwadini nokwenza lokho umuntu akufundileko ngokucinywa komlilo. “Ngafunda okunengi. Enye yezinto engangingazazi ku-kuthi kunabacimimlilo ababe-qalene nomsebenzi wokucima umlilo wommango. Phambilini ngangicabanga ukuthi abacimimlilo babesebenza emadrobheni kwaphela, bacima umlilo emakhiweni,” utjho anaba.  “Ngezwa ngithakase khulu, khulu khulu ngoba ngathi nangitjela abantu ukuthi ngifuna ukuba mcimimlilo, abanengi babo bangitjela ukuthi angeze ngakghona ngoba ngimumuntu omsikazi begodu angeze ngajamelana nomsebenzi onjalo. Lokho-ke kwangitjhotjholoza ukuthi ngibatjengise ukuthi mbala ngingakghona ukuwenza lomsebenzi, hayi ngizenzela mina kwaphela, kodwana ngingawenzela abantu abasi-kazi boke beSewula Afrika.” U-Arendse uthi kwaba sitjhi-jilo esikhulu ukucima kwakhe umlilo wokuthoma omkhulu e-Noordhoek, kodwana lokho kwamsiza kwamambala. “Ngangithoma ukusebenza imini nobusuku, ngithoma nokusebenza nabacimimlilo abaduna bodwa. Ngadinwa, ngatjha ngaphakathi  kwezambatho zokuzivikela zabacimimlilo, kodwana sawuqeda umsebenzi, begodu leyo pumelelo yaba mnandi khulu ngemva kwalokho.”  U-Arendse ukhuthaza abantu abasikazi beSewula Afrika ukuthi bangathomi bazinyaze.  “Ningahlathu-lulwa ngalokho okutjhiwo babantu ukuthi ningakghona ukukwenza namkha angeze nakghona ukukwenza.”  v*Ukuthola amanye amathuba eza nebakwa-NCC Environmental Services, landela ikhasi labo leFacebook . Ungafowunela naku021 702 2884 (eKapa),  010 007 5272 (e-Gauteng), naku031 003 2964 (KwaZulu-Natala) namkha ku041 101 1033 (ePuma-langa Kapa). Umcimimlilo osese mutjha uVuyiseka Arendse uyingcenye yesiqhema sokuthoma sabacimimlilo abababantu abasikazi kwaphela ababalwa eSewula Afrika. “Women of South Africa, be proud of what you  have achieved.”Isithombe: Alistair Burt NCC Environmental Services",Ilunga lesiqhema sabacimimlilo u-Juliet ucoca indabakhe 
14,"Amaholideyi ka Kresmusi asikha thi sethabo. Ko dwana anjalo nje andisa namathuba wezehlakalo ezinjengeengozi zendlela, ukweba nobunye ubule lesi. Landela iiyeleliso ezi landelako nanzi ukwe nza isiqiniseko sokobana uhlala uphephile bewutha bile nalabo obathandako.
Hlala Uphephile EendleleniIingozi zendlela zanda okurarako ngamaholide yi kaKresmusi, zibulale amakhulukhulu wabantu. Ukuze uhlale uphephile, yenza isiqiniseko sokobana:
•	Ikoloyakho uthoma ngokuyihlola ntanzi ngaphambi kobana uthathe ikhambo,  kobanyana uzokuba nesiqiniseko sokuthi ise bujameni obulungileko; •	Wena nabantu oba khwezileko nihlala ni wabophile amabhande;
  •	Unande uphumula ngemva kwama-awa amabili nayibe ukha mba ibanga elide ngeko loyi; •	Ungathomi utjhayele uselile namkha usele ibe uyatjhayela ngahlanye;
 •	Khamba ngebelo  elivunyelweko kwaphela, nemithetho yendlela uyihloniphe yoke;  •	Tjheja uyelele ezinye iinkoloyi nabakhambi ngeenyawo;
•	Musa ukusebenzisa iselifoni ibe uyatjhayela.

  Ukuphepha Kwabantwana  Iindawo zamaholideyi ezi nengi zinabantu abanengi abazivakatjhelako; lokho-ke kutjho ukuthi umntwana kho angadurha hlangana newoma labantu abazabe balapho.

  Kuqakathekile nokuthi uhlale ubeke ilihlo ebantwa neni bakho nabazithabisa ngezinto ezenziwa lapho, njengalokhuya nabaduda elwandle namkha lokhuya nabadlala eenkundleni zokudlalela. Nanzi ezinye iiyeleliso ongaphephisa ngazo abantwabakho:
•	Yenza isiqiniseko sokobana abantwana aba ncani bahlala beluswe mumuntu omkhulu othembekileko nanyana owazisako;

 •	Ngekoloyini, yenza isiqiniseko sokuthi aba ntwana bawabophile amabhande;

  •	Fundisa abantwana a bakhudlwana inombo ro yakho yeselifoni, wenzelele ukuthi ba kghone ukukufowu nela nayibe kukhona okwenza ukuthi ufuneke ngokurhabekileko;
 •	Yenza isiqiniseko soku thi abantwana abanga kwazi kuhle ukududa bathola iinsiza zokudu-da ezibasiza ukuthi ba ngacwili nabadudako; 
•	Fundisa abantwabakho ukuthi bangathomi bangene ekoloyini yomuntu otjhili nanyana abangamaziko begodu bangathomi bakhulume nabantu abatjhili nanyana abangabaziko.
•	Umntwanakho mba mbe ngesandla na niseendaweni eziphi thizelako nalokhuya naneqa indlela.  •	Funda isizo lokuthoma kobanyana uzokukghona ukusiza nakube ku funeka isizo lokwelapha elirhabako.
UbulelesiBuyanda ubulelesi boku gqekeza emizini nebo kweba ngamaholideyi ka Kresmusi. Hlala utjhejile uyelele ngaso soke isikhathi, uthathe nananzi iiyeleliso zokuphepha: •	Yelela ukuthi woke amafesidere neminya ngo yendlu kukhiyelwe nawukhambako usiya emaholideyini.

  •	Nayibe kukhona uma khelwana ozabe akho na nawungekho wena, mkhombele ukuthi akuphosele ilihlo kwa kho.
 •	Nasele usemaholi deyini, yenza ukuthi ipahla eligugu enjengamaselifoni neempatjhi zemali uhlala uyisithelisile, ingabi semehlweni wabantu. •	Ikoloyakho ayihlale i khiyelwe nawutjhidako hlanu kwayo, nanyana ngabe utjhida isikhathi esincani kangangani. Qinisekisa ukuthi nangambala ukhiyele ngokuhlolisisa iimba mbo zeminyango uku thi zikhiyeleke kuhle na.

•	Beka eduze iinomboro zefoni zabesizo elirha bako abanjengama-a mbulensi namapholisa.",Iiyeleliso Ezizakuphephisa Kilamaholideyi KaKresmusi
15,"Abafundi nelutjha elinababelethi namkha abatlho gomeli abasebenzako kodwana abangarholi ngo kwaneleko bayakhuthazwa ukwenza iimbawo zesizo lemali yesiKhwama seliZweloke seSizo leeMali zokuFunda (i-NSFAS).
NgokomNyango wezeFundo ePhakemeko nokuBandula, isekelo leemali le-NSFAS libekelwe ilutjha esele liqedile esikolweni begodu esele lifunda kelinye nelinye iziko lefundo ephakemeko.
Bangathumela iimbawo zesizo kwa-NSFAS lokha nabafunda eyunivesithi yombuso namkha eKholiji yeFundo yamaKghono neBandulo leThekhnikhali (ama-TVET), kodwana kufuze bakwenze lokho ngaphambi komhla we-7 kuTjhirhweni wee-2022  ekulilanga ekuvalwa ngalo ukwamukelwa kwembawo.
Abafakiimbawo kumele babe:
• Zizakhamuzi zeSewula  Afrika namkha abahlali basafuthi abafuna ukutlolisa namkha esele bafunda emayunivesithi wombuso namkha ekholiji ye-TVET; 
• Bazuzi besiBonelelo seSondlo nomHlalaphasi we-Ejensi kaRhulumende yeSewula Afrika; 
• Mindeni enengeniso ehlanganyelweko engasingaphezulu kwee-R350 000. 
Ikusasa Elihle
UNhlakanipho Mkhize (weminyaka ema-26) ungu-ambarha wegezi oneziqu ngesizo leNSFAS eyambhadelela ii mfundo zakhe e-Umfolozi TVET College KwaZulu-Natala.
UMkhize, we-Richards Bay, wafumana isiTifikedi somSe benzi wezaNdla seliZweloke (i-National Certificate in Electrical Infrestructure Construction) ngomnyaka wee-2017.
Ngaphezu kwelwazi alifumana esikolweni, wangezelela ngebandulo lemsebenzini nokuphasa isihlahlubo se lwazi lomsebenzi.
Ekuthomeni kweemfundo zakhe, uMkhize waba nethuba lokusebenzisa ilwazi alifumeneko nokuqinisekisa ukuthi uba nokuzithemba kilelikghonofundwa azithuthukisa ngalo.
“Ngengomfundi womnyaka wokuthoma, besele ngisiza ngemiraro yegezi endaweni yangekhethu. I-Umfolozi TVET College yasinikela  isifundomfuziselo nethuba lokwenza.
Uthi, “Okuyinzuzo ngaba fundi be-TVET akusikho ukunikelwa ilwazi kwaphela, kodwana ilemuko lomsebenzi elikatelelweko ukuqinisekisa ukuthi banekghono elifaneleko ngaphambi kokufumana iziqu zabo”.
Njengenengi lelutjha leSewula Afrika ababuya eendaweni ezadinywa mathuba, uMkhize bekazi ukuthi ufuna ukula ndela ibizelo lobunjiniyera, kodwana akakho emndeninekhabo ogade anamandla wokuqalana ngeendleko zekholiji.
Uthi, “Nangithoma ukuyelela ngesekelo lemali le-NSFAS, ngaba nethemba lokuthi lelisizo lizongirholela lapha ngangifuna ukufika khona – ukuba ngusonjiniyera”.
Isekelo lemali le-NSFAS leminyaka emithathu labhadelela iincwadi zakaMkhize, imali yokufunda neyeenthuthi, wafumana nesibonelelo sokuzitjheja.",Isikhathi Sokuvalwa Kokuthunyelwa Kweembawo ze-NSFAS Singemnyango
16,"Ukuthoma ukwakha irhwebo kufana  nokukhulisa umdeni. Kuthatha isikhathi, isineke, nesekelo langamalanga eli ngatjhugulukiko elithoma ebu ncanini ukuya esigabeni esili ngeneko sokukhula.
Kubuhlungu kibosoma rhwebo abanengi, ukubona  irhwebo olithome phasi sele lidosa emhlweni namkha likate leleke bona livalwe.
 Ngebhadi solo kwehla ingogwana i-COVID-19, lobu bujamo obumbi obuqalane namarhwebo amancani namakhulu, ingasi elizweni lekhethu kwaphela, ko dwana ephasini zombelele.
 Umabhubhisa lo namagadango esiwathetheko ukuphungula ukurhatjheka kwengogwana  le anjengokuqinteliswa kwaa khambo nokuvalwa kwama bhizinisi kube nomthelela omumbi khulu emabhizinisini.
 Ekulwisaneni kwethu noma bhubhisa lo sihlahlwe bufakazi bezehlakalo esele zenzekile lokha nasitlama imithethokambiso yokuziphatha ngahlanye sitjheje irhubhululo lezesayensi, ubu kghwari nekghono lekoro yezepilo nomthelela okhona eenkorweni zoke zehlalakuhle yabantu.  Kumele sithole ukulungele lana phakathi kokusindisa ipilo yabantu neendlela zokuziphilisa.
Kumele sithathe iqunto elizakunciphisa umthelelela omumbi wokuqinteliswa kwa makhambo emaphilweni wabantu, nakungasi njalo sizifaka engozini yokubuya ngamandla kukamabhubhisa kwehlandla lesibili okuzakwandisa umtlhago nendlala esikhathini esizako.
Ekuthomeni kwanyakenye, sethule amagadango afana neHlelo lokuSekela ngeeMali kwesiKhatjhana abaSebenzi/abaQatjhi (i-TERS). IHlelo le-COVID-19 lokuBolekisa iMali namanye amahlelo wokusekela amarhwebo asakhulako akwazi ukusiza kwesikhatjhana abase benzi nabosomarhwebo. Ngokungezelela iMali yesiBonelelo se-COVID-19 nokukghona ukufunama imali yesondlo kube lisizo ekuphiliseni imindeni etlhagako.  Ngokungenelela ngama hlelo la sikwazile ukuphu ngula umphumela omumbi wengogwana le nokukha ndela ukuvalwa kwamabhi zinisi amanengi nokulahle kelwa misebenzi. NgoSewula wanyakenye kuhlonywe iHle loqhinga lokwAkha kabu-Tjha nokuVuselela umNotho (i-ERRP).
Njengengcenye yehlelweli sethule iHlelo likaMengameli lokuVula imiSebenzi ngomnqo pho wokunikela imindeni ithuba lokuba nomrholo wokuziphilisa nokusekela iindlela zokuziphilisa.
Ngomfutho lo, abantu aba-tjha abangaba zii-300 000 bafakwe eenkolweni njengaba sizi. Abosoplasi abafuyela uku ziphilisa abangaba li-100 000 bazitlolisele ukuthola isizo lethekhnikhali.  Ilutjha elingaba zii-30 000 linikelwe amathuba ngeko rweni yezamasiko, zobukghwari nezemidlalo. Ilutjha elibase benzi kezobukghwari linikelwe amathuba kezokuthuthukisa zo kwakha, zamaphilo, nezokugcina ibhoduluko lihlanzekile nezinye iinkoro.
 Kunamatshwayo atjengisako bona umnotho ukhula ngoku qinileko, nokwanda kwama thuba wemisebenzi kezinye iinkoro, nomkhiqizo kezema yini nezokulima.
 Kusesenjalo siyazi ‘into ekulu’ kududuza abasebenzi naboso mabhizinisi abadose emhlweni khulu emnyakeni ogadungileko, begodu bebarhuluphele ukubona ubujamo buthuthuka buthaka umnotho nawuvulekako.
 Ukukhuphuka kokungenwa malwele kwandiswa mhlobo omutjha wengogwana oyi-Delta ekatelelisa imithetho eqinileko yokuqinteliswa kwamakhambo, nokuvulwa kwamabhizinisi, ukuhlanganyela kwabantu emphakathini, nokhunye okunengi.
Lezi bekungasi ziinqunto ezi lula ukuzithatha, siqale umthe lela okhona eendleleni zabantu zokuziphilisa.
 Njengoba senzile ekutho meni kokwehla kwengogwana, sihlanganyele nabaphathi bezo mphakathi, amabhizinisi, bezo msebenzi ukubona bonyana ngiwaphi amagadango esinga wethula ukusekela amabhizinisi nabantu ngesikhathi sebanga matlhuwo kangaka.
 Iinkulumiswano phakathi komKhandlu wezokuThuthu kiswa komNotho nomKhandlu wezabaSebenzi ifike esivumelwaneni sokobana igadango elisebenza kuhle nelidzimeleleko elingaletha umehluko ngoku rhabako kulihlelo le-COVID-19 TERS eenkorweni ezilinyazwe kuQinteliswa kwamakhambo nemiSebenzi eThileko ngaphasi kweSigaba seSine.
 Njengendlela yokusekela ama bhizinisi asebenza ngelayisensi nalawo amaphemithi wawo aphe lelwe sikhathi sokusebenza phakathi kukaNtaka wee-2020 noMgwengweni wee-2021, singezelele isikhathi sawo soku sebenza bekube kumhlana ama-31 kuNobayeni wee-2022.
Ukungezelela kilokho, amalayi sensi nofana amaphephamvumo wamabhizinisi amatjha akhu-tjhwe nali-1 kuVelabahlinze nawo azakusebenza bekube  kumhlana ama-31 kuNoba yeni 2022 begodu akuna mali yelayisensi ozoku  bhadeliswa yona.
Lokhu-ke kuzawethula  umthwalo emabhizinisini amancani.  Nyakenye, besisebenza ngokungatjhugulukiko uku vikela abasebenzi ababoga bogako nalabo imisebenzabo esengozini, khulukhulu eenko rweni ezikhinyabezeke khulu ezifaka hlangana yokuthengisa, yokudla neenselo kunye neyeensimbi.
Ngokuya kwekambiso yeKo mitjhini yokuThobelana, yokuColela nokuLamula (i-CCMA), imisebenzi engaba zii-58 000 ihlengekile.
Njengombana umabhubhisa  lo angatjengisi ukungaphela msi nyana, amabhizinisi nabasebenzi solo basengozini.
  Sithokoza ibumbano lo mphakathi elenze bona siragele phambili nokuvuselela khona urhulumende, abosomabhizinisi nabasebenzi bazakusebenzisana ukusekela abasebenzi namabhi zinisi ukuqalana nemiphumela emimbi kezomnotho elethwe kukwehla kwengogwana l",Isekelo Lamabhizinisi Nabasebenzi
17,"Nangabe awunayo incwadi yelifa  esemthethweni, angeze wakghona uku lawula bona ngubani ozo kuthola ipahla nemalakho nawuhlongakalako. Lokhu kungenza bona abantu ebe wungafuni bazuze elifeni lakho bagcine bathola ima li nofana ipahlakho.
Nakungenzeka umuntu ahlo ngakale angakenzisi incwa di yelifa, ipahla ebekade kungeyakhe izokusatjalaliswa ngokuya ngemigomo yeInte state Succession Act,  izuzwe babantu ekufanele bayithole ngokomthetho.
Umthetho uhlathulula kuhle bona ilifa kufanele lisatja laliswe bunjani. Kokuthoma ilifa linikelwa iinhlobo zee ngazi zomuntu ohlonga -keleko, ngokuhleleka okuthileko:  ●	 Nangabe	utjhiye	umlinga ni kwaphela, loyo mlinga ni uzokuthola loke ilifa.
●	 Nangabe	awunaye	umli ngani kodwana utjhi ye abentwana okunge bakho, bazokuthola ilifa ngokulinganako.
●	 Nangabe	utjhiye	umlinga ni kunye nabentwana, u mlingani uzokuthola isa belo sabentwana nofana uzokuthola i-R250 000,  nanyana ngikuphi oku khulu, begodu nabentwa na bazokwabelana ngoku linganako imali eseleko.
Isibonelo, nangabe ilifa lingangeengidi ezimbi li zamaRanda begodu umuntu ohlongakeleko utjhiye umlingani kunye nabentwana abathathu, inani lesabelo sabentwana izakuba yi-R500 000. Isa belo sabentwana sibalwa ngokwehlukanisa inani lemali kane.  ●	 Nangabe	awunamlingani	  nofana abentwana, ko dwana ababelethi bakho  bobabili basaphila, ngi bo abazokuthola ilifa ngokulinganako. Nangabe munye wababelethi bakho uhlongakele, kodwana u tjhiye abentwana bakwe nu, umbelethi osaphilako uzokuthola ingcenye yeli fa begodu abentwana bo mbelethi ohlongakeleko bazokuthola ingcenye esa lako.
●	Nangabe	ababelethi	bo mufi bahlongakele, ko dwana batjhiye abentwa na, ilifa lihlukaniselwana ngokulinganako hlangana kwabomntanabo	lomufi.	●	 Nangabe	umuntu	ohlonga keleko akanamlingani, akanabentwana, akana babelethi nofana abentwa na bakwabo, isihlobo see ngazi esiseduze ngiso esi zokuzuza loke ilifa.
●	 Kokugcina,	nangabe	umu ntu ohlongakeleko akana so nasinye isihlobo, umBu so uzokuthatha loke ilifa.
Ngaphezu kwalokho oku balwe ngehla, umntwana obelethwe ngaphandle ko mtjhado unelungelo loku zuza ilifa elitjhiywe ziinhlobo zemindeni yomibili; begodu umntwana ombelekelwe ngokomthetho uthathwa njengomntwana wombe lethi loyo nofana wababelethi abambelekeleko.
Incwadi Yelifa Isebe nza Nini?  Incwadi yelifa isebenza kwaphela nayenziwa mu muntu oneminyaka eli-16 ukuya phezulu, begodu ku fanele ahlangabeze iindingo ezilandelako:●	 Kufanele	kutlolwe	phasi,	begodu kusayinwe ikha si ngalinye nekugcineni komtlolo lo.  ●	 Kufanele	kusayinwe	pha mbi kwabofakazi ababili nofana abangaphezulu abazwisisa kuhle ikambi so. Omunye nomunye umuntu oneminyaka eli14 ukuya phezulu angaba ngufakazi. Indlalifa ayika vunyelwa ukuba ngufa kazi. ●	Kufanele	uzalise	imi niningwana yepahlakho ngokuphelela kwayo be godu utjho bona ufuna ukuyitjhiyela ubani, be wufake amabizo wakhe/wabo kunye neminini ngwana yabo.
●	 Kufanele	ukhethe	umuntu	  ozokulawula ilifa lakho (uMabilifa). Umuntu loyo akukafaneli abe yindlalifa.  ●	 Kufanele	utjho	bona	ufu na kwenzekeni ngelifa lomzuzi osesemncani.
●	 Nangabe	nguwe	wedwa	otjheja umntwana osese mncani, khetha umuntu ozakuba mtjheji womntwa na nakungenzeka uhlonga kale.
●	 Yenza	isiqiniseko	sokoba na incwadi yelifa esayini weko uyibeka endaweni ephephileko, ngombana ikhophi ayikavumeleki, angeze yasetjenziswa.
Ilwazeli ulethulelwa yi-Ofi si yeOmbuds for Fina ncial Services Providers elilunga leKomidi yeNational Consumer Financial Education.",Yenza Isiqiniseko Sokobana Unencwadi Yelifa 
